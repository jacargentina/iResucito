    A
M. Msifuni Bwana kutoka mbinguni:

K. msifuni!
                                                               Fd-
M. Msifuni katika mahali palipo juu:

K. msifuni!
    A
M. Msifuni malaika wake wote. *
  Msifuni majeshi yake yote.
 
  Msifuni jua na mwezi.
  Msifuni nyota zote zenye mwanga.

  Msifuni enyi mbingu za mbingu.
  Nanyi maji mlioko juu ya mbingu.

  Na vilisifu jina la Bwana
  maana aliamuru, navyo vikaumbwa.

  Amevithibitisha milele na milele.
  Ametoa amri wala haitapita.

  Msifuni Bwana kutoka nchi.
  Enyi nyangumi na vilindi vyote.

  Moto na mvua ya mawe, theluji na mvuke.
  Upepo wa dhoruba utendao neno lake.

  Milima na vilima vyote.
  Miti yenye matunda na mierezi yote.

  Hayawani na wanyama wafugwao
  vitambaavyo, na ndege wenye mbawa.

  Wafalme wa dunia, na watu wote.
  Wakuu na makadhi wa dunia.

  Wavulana na wasichana
  wazee pamoja na watoto.

  Na walisifu jina la Bwana
  jina lake peke yake latukuka.

  Adhama yake i juu ya nchi na mbingu
  amewainulia watu wake pembe.

  Ni wimbo wa sifa kwa waumini wake
  wana wa Israeli, watu anaowapenda.

* Twaweza kuimba pia katika C.
* Kwa kila beti, Kusanyiko laitikia: msifuni!